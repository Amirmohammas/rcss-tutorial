# شبیه‌سازی دوبعدی فوتبال چیست؟
<ImageZoom 
  src="/docs/2D/FA/img/doc/intro/2d-overview-field.jpg" 
  :border="true" 
  width="auto"
/>

شبیه‌سازی فوتبال دوبعدی همانطور که از نام آن برآمده‌است،
فضاییست شبیه‌سازی شده از فوتبال واقعی که محدود به دو بعد (x و y) است.
این محیط شبیه‌سازی، یکی از پلتفورم‌های مسابقاتی [مسابقات روبوکاپ](https://www.robocup.org) است
که هر ساله در ایران و جهان برگزار می‌شود. در این فضا هر تیم دارای ۱۱ بازیکن به همراه مربی است. بازیکنان جداگانه به سرور اصلی بازی وصل شده و دستورات را برای سرور میفرستند. بازیکنان تنها میتوانند از طریق اشاره (Point To) و گفتار (Say & Hear) با یکدیگر ارتباط برقرار کنند. این بازی در حالت استاندارد، در ۶ هزار سیکل یک دهم ثانیه‌ای برگزار میگردد. بازیکنان و مربی ملزم به ارسال دستورات خود در زمان بین دو سیکل هستند.

در این فضا هر بازیکن دارای دیدی مستقل و محدودیست که دارای نویز است. دید مربی بدون نویز و بدون محدودیت است.

بازیکنان این بازی همانند بازیکنان فوتبال واقعی میتوانند تکل بزنند، به هر سمتی حرکت کنند، به هر زاویه‌ای ضربه بزنند و حتی خسته می‌شوند و کارت قرمز یا زرد میگیرند.  

## تاریخچه 

مسابقات [شبیه‌سازی دوبعدی فوتبال](https://en.wikipedia.org/wiki/RoboCup_2D_Soccer_Simulation_League) قدیمی‌ترین مسابقه لیگ شبیه‌سازی فوتبال است.
این مسابقات در اوایل سال ۱۹۹۵ با ارائه نسخه ۰.۱ نرم افزار شبیه ساز، برگزار شد. 
