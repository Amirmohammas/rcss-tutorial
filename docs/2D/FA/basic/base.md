# تیم پایه

برخی از تیم های فعال در زمینه لیگ شبیه سازی دوبعدی فوتبال، پس از چند سال کار کردن در این لیگ تیم پایه ای را تحت عنوان کد منبع ( source code ) منتشر کردند. هدف از انجام این کار فراهم کردن بستری برای افراد علاقه‌مند به حوزه هوش مصنوعی است تا بیشتر وقت خود را به تحقیقات اختصاص دهند و با ویژگی های چالش برانگیز محیط کمتر درگیر شوند. در ادامه به معرفی این کد ها می‌پردازیم.



## ۱. Trilearn Base

این بیس بخشی از کد تیم  UvA Trilearn است  ( قهرمان مسابقات ربوکاپ ۲۰۰۳  پادووا ) که در سال ۲۰۰۳ منتشر شد. تیم UvA Trilearn متعلق به دانشگاه آمستردام هلند است .این بیس به زبان ++c نوشته شده و آخرین بار در سال ۲۰۰۸ به‌روزرسانی شده است.

سورس کد این بیس در [اینجا](http://ai.ustc.edu.cn/en/robocup/2D/clients/trilearn_base_3.4_RedSky.tar.gz) موجود است.



## ۲. ‌BrainStorms Source

این سورس توسط تیم Brainstorms 2D از دانشگاه Osnabruek کشور آلمان در سال ۲۰۰۵ منتشر شده است. تیم Brainstorms 2D از سال ۱۹۹۸ فعالیت خود را در لیگ شبیه سازی دوبعدی فوتبال شروع کرد  و موفق به کسب عناوین مختلغی شد که آخرین آن ها قهرمانی مسابقات ربوکاپ ۲۰۰۵ بود. این سورس به زبان ++c بوده و شامل یک داکیومنت ۶ صفحه است که در آن تیم Brainstorms 2D معرفی شده و کلیات ساختار کد بررسی شده است. تفاوت عمده این سورس با بقیه در استفاده از الگوریتم های یادگیری ماشین برای پیاده‌سازی تیم پایه است. سورس کد این بیس در [اینجا](http://ai.ustc.edu.cn/en/robocup/2D/clients/Brainstormers_Source_2005.tar.gz) موجود است.



## ۳. Mersad Source

این کد توسط تیم اعزام شده‌ی دبیرستان علامه حلی در مسابقات ربوکاپ ۲۰۰۴ تهیه شده است. تیم Mersad 2D موفق به کسب مقام سوم این دوره مسابقات شد. این کد به زبان ++c نوشته شده و داکیومنت کوتاهی جهت راه‌اندازی بیس به آن الحاق شده است. این کد در صفحه [گیت‌هاب](https://github.com/MersadBase/MersadBase) این تیم موجود است.



## ۴. Dainamite Source

این سورس توسط تیم Dainmaite که از طرف دانشگاه صنعتی برلین (TUB) در مسابقات ربوکاپ ۲۰۰۶ شرکت کرده بود، نوشته شده و در همان سال منتشر شده است. بر خلاف تمامی بیس های موجود این بیس به زبان جاوا نوشته شده و دارای داکیومنت ۱۴۸ (!) صفحه‌ای است که در آن ساختار کد و نحوه‌ی استفاده از آن به صورت کامل بررسی شده است. سورس کد این بیس در [اینجا](http://ai.ustc.edu.cn/en/robocup/2D/clients/Dainamite_Source_2006.tar.gz) موجود است.



## ۵. Helios Base

سورس کد این بیس توسط تیم Helios از دانشکده مهندسی Fukuoka کشور ژاپن و به زبان ++c نوشته شده است. اولین نسخه این بیس در سال ۲۰۰۶ منتشر شد ولی محبوب ترین آن در سال ۲۰۱۲ در دسترس عموم قرار گرفت. تیم Helios از سال ۲۰۰۰ در مسابقات لیگ شبیه‌سازی دوبعدی فوتبال شرکت کرده است و موفق به کسب ۴ قهرمانی شده است. سورس کد Helios Base در [اینجا](http://ai.ustc.edu.cn/en/robocup/2D/clients/Helios_Source_2008.tar.gz) موجود است.



## ۶. Nemesis Base

این بیس توسط تیم Nemesis از دانشگاه صنعتی امیرکبیر ( AUT ) در سال ۲۰۰۸ منتشر شده است. پایه‌ی این سورس کد Mersad Base بوده و چندین کلاس به آن اضافه شده است. سورس کد این بیس در [اینجا](http://ai.ustc.edu.cn/en/robocup/2D/clients/Nemesis_Source_2008.tar.gz) موجود است.



## ۷. RoboSampad

این سورس توسط تیم RoboSampad از دبیرستان شهید بهشتی در سال ۲۰۰۹ منتشر شده است. این تیم در سال ۲۰۰۸ با شرکت در مسابقات ایران‌ اپن کار خود را در زمینه شبیه‌سازی دوبعدی فوتبال آغاز کرد. پایه‌ی این سورس Helios Base است. سورس کد این بیس در [اینجا](http://ai.ustc.edu.cn/en/robocup/2D/clients/RoboSampad2009_Release.tar.gz) موجود است.



## ۸. Wrighteagle Base

سورس کد این بیس توسط آزمایشگاه سیستم های چندعامله‌ی دانشگاه علم و صنعت چین ( USTC ) منتشر شده است. تیم Wrighteagle از سال ۲۰۰۹ تا ۲۰۱۴،‌ ۱۰ نسخه بیس منتشر کرد که همانند BrainStorms Source از الگوریتم های یادگیری ماشین برای پیاده سازی استفاده کرده است. این سورس در صفحه [گیت‌هاب](https://github.com/wrighteagle2d/wrighteaglebase) Wrighteagle Base موجود است.

